Heroimage: 

----

Icon: 

----

Title: Maken en Mollen 2

----

Videolink: 

----

Subtitle: Over de makersdrempel. En hoe hem te nemen.

----

Intro: Over de makersdrempel. En hoe hem te nemen. Niels van der Tuuk wil een maker worden, en een meester-maker bovendien!

----

Text: 

Over de makersdrempel. En hoe hem te nemen.

Om tot maken en mollen te komen moet je een drempel over. Ik wel tenminste, ik ben niet zo handig, heb bovendien twee linker handen en ben schandalig onwetend op het gebied van materialen en gereedschappen. En dat voor de kleinzoon van arbeiders die hun loon verdienden op het veld, in de mijnen, in de fabriek en op de werkplaats. Maar goed, wat dat betreft ben ik een sprekend voorbeeld van hoe het de makers is vergaan de afgelopen eeuw. We zijn het maken verleerd, van het maken vervreemd geraakt.

Eerder beschreef ik al dat mijn weg naar het maken een nogal filosofische was. Vanuit de bibliotheek zag ik de maakbare wereld liggen. Nou ja, het maakbare in de wereld dan. Nu nog de stap daarnaar toe zetten, die drempel over. Aan de slag, de handen uit de mouwen. 

Nou is het voordeel van maken en mollen dat, als je er eenmaal aan begint, het meteen al heel leuk is. Verslavend zelfs. Ondanks dat je het nog helemaal niet in de vingers hebt, is het heerlijk om gewoon aan de slag te gaan. Bouw die knikkerbaan. Maak die Scratch animatie. Het wordt dan ineens ook zoveel leuker om door de bouwmarkt, fourniturenzaak en kringloopwinkel te lopen. De ideeÃ«n springen op je af en ontspruiten aan je geest. Als je eenmaal begint met maken, wil je meer.

Een beetje externe motivatie doet het bij mij ook altijd nog goed. Ik heb mezelf daarom een doel gesteld. Elk thema dat we draaien in groep 4 en 5 moet en zal er iets gemaakt en iets gemold worden. Gelukkig hoef ik het niet alleen te doen. Ik werk samen met een enthousiaste collega die wel weet wat kruisverbindingen zijn. Bovendien staan er zesentwintig achtjarigen paraat om me wekelijks aan mijn gestelde doel te herinneren. Een bevriende techniekleraar kan mij uitleggen welk tangetje ik waarvoor moet gebruiken en is bereid mij in te wijden in de kunst van het verstekzagen. En dan is er nog de leergemeenschap Maker Education voor de nodige uitwisseling van inspiratie.

Nu aan de slag dus. Zeilwagentjes en balancerende roofvogels staan op het programma. We gaan er wat van maken. En onthoud, als ik het kan, kan jij het ook. Volgende keer een verslag vanaf de andere kant van de makersdrempel. 

Deze blog is geschreven door:
Niels van der Tuuk
Leraar in groep 4 op de A. Bekemaschool
@SchoolmeesterDe

----

Layout: one-col

----

Elementheight: full-height

----

Voucherform: 0

----

Border: 