Heroimage: 

----

Icon: 

----

Title: 30 maart 2016 Symposium Design, Research, & Kids’ Education

----

Videolink: 

----

Subtitle: Kids’ Creativity: Overestimated & Underused?

----

Intro: Woensdag 30 maart organiseert de TU Delft een symposium getiteld 'Kids’ Creativity: Overestimated & Underused?'.

----

Text: 

Op woensdagmiddag 30 maart organiseren het Wetenschapsknooppunt en de faculteit Industrieel Ontwerpen van de TU Delft een klein symposium over ontwerp- en onderzoeksvaardigheden  binnen het onderwijs aan kinderen. Het thema is de creativiteit van kinderen, hoe die beter begrepen kan worden, en vaker en beter aangesproken kan worden in het onderwijs. 

**Internationale sprekers**
Internationale gastsprekers zijn Paulo Blikstein uit Stanford (USA) en Ole Iversen uit Aarhus (Denemarken).  Blikstein onderzoekt hoe nieuwe technologie als robotica en rapid prototyping ingezet kan worden om het onderwijs in de exacte vakken te vernieuwen. Iversen ontwikkelt methoden om jongeren te laten participeren in onderzoek. Allebei werken ze aan actieve leeractiviteiten waar kinderen technische vakken en vaardigheden leren door middel van ontwerpend handelen. 

Beiden zijn in Delft voor (link: http://studiolab.ide.tudelft.nl/studiolab/vandoorn/ text: de promotie van ir. Fenne van Doorn) op het proefschrift **‘Children as Co-Researchers in Design’**. Zij heeft onderzocht hoe kinderen een rol kunnen spelen bij het verkennen van het ontwerpprobleem door ze als co-onderzoekers onderzoek te laten doen in hun eigen sociale netwerk. Van haar komt de stelling: “In current design research, the creativity of children is overestimated & underused”. 

**Makers-education & Creativiteit in Nederland**
We laten ook zien wat er in Nederland gebeurt om de creatieve denkkracht van leerlingen meer te benutten. Arjan van der Meij, Per-Ivar Kloen en collega’s van de Populier, een school die voor op loopt in makers-education, zullen ons verrassen met een interactieve presentatie. Het Wetenschapsknooppunt Delft laat zien hoe met kleine en grote aanpassingen van het onderwijs er veel winst is te behalen. Op het podium vind een interview plaats met twee basisschoolleerlingen over hun ervaringen met biomedisch ontwerpen en creativiteit. Remke Klapwijk spreekt over de rol van de leerkracht in het begeleiden van leerlingen en over het geven van feedback in creatieve processen. Er is tussendoor en tot slot ruimte voor vragen en discussie. Dagvoorzitter is Pieter Jan Stappers, hoogleraar Industrieel Ontwerpen.

De voertaal is grotendeels Engels. 

(link: http://tinyurl.com/30maart2016 text: **Registratie**)
Het symposium vindt plaats op de TU Delft. Deelname is gratis maar registreren is nodig in verband met de zaal en catering. Vriendelijk verzoeken wij u om u voor 16 maart te registreren. U ontvangt een bevestiging en een week van te voren nadere informatie over locatie (in Delft) en programma.

Alvast in de stemming komen? Bekijk dan de (link: https://www.youtube.com/watch?v=ylhfpDAniqM text: TED talk) van Paulo Blikstein.

----

Layout: one-col

----

Elementheight: full-height

----

Voucherform: 0

----

Border: 