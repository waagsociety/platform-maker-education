Heroimage: foto-tmc-pinguin.jpg

----

Icon: 

----

Title: Aan de slag met 23 leraren

----

Videolink: 

----

Subtitle: 

----

Intro: Lonneke Jans van Cubiss schreef een verslag van het Teacher Maker Camp : 23 leraren werden bijgeschoold op het gebied van 'maken'.

----

Text: 

<i>Door Lonneke Jans</i>

<p>
Maken. Het is een thema dat in onze samenleving meer en meer aandacht krijgt. Gelukkig maar! Want door te maken krijg je grip op de wereld om je heen, omdat je begrijpt hoe dingen werken. Het motto ‘leren door te maken’, stond ook centraal tijdens het Teacher Maker Camp dat Cubiss samen met Waag Society in de herfstvakantie heeft georganiseerd. 23 leraren en bibliotheekmedewerkers zijn in twee inspirerende dagen boordevol trainingen en workshops besmet geraakt met het maakvirus.
</p>         

<p>
<strong>Aan de slag!</strong ><br>
De handen uit de mouwen: daar draait het om tijdens het Teacher Maker Camp. In de tweedaagse training hebben we de deelnemers vanuit PO, VO, HBO en bibliotheken op een inspirerende, uitdagende en creatieve manier ondergedompeld in ‘maken’ en maakonderwijs. Naast (technische) apparatuur, gaat ‘maken’ vooral om creatief denken, probleem oplossen en samenwerken. ‘Maken’ begint met een probleem, waarvoor je een oplossing bedenkt. Dit maak je vervolgens met behulp van bestaande of moderne apparatuur en middelen. Je gaat van iets abstracts naar iets concreets: dat is de essentie. En het is ook de reden waarom aandacht voor ‘maken’ essentieel is. Door te maken raak je immers aan diverse 21e-eeuwse vaardigheden en dat is iets dat elke onderwijs- en bibliotheekprofessionals moet aanspreken. 
</p>

<p>
<img src="https://makereducation.nl/content/1-nieuws/52-leren-door-te-maken/foto-tmc-1-2.jpg"/>
</p>

<p>
<strong>Creatieve wekker</strong><br>
Tijdens het Teacher Maker Camp heb ik gezien wat ‘maken’ met mensen kan doen. De meest creatieve ideeën poppen op. Zo bedacht een clubje deelnemers een oplossing voor een bekend probleem: opstaan uit bed. In het kader van de wintertijd en de donkere dagen hebben veel kinderen en pubers (en stiekem ook volwassenen) moeite met opstaan. De oplossing: een leukere manier om wakker te worden. Met een wekker van een moeder- en babypinguïn, waarbij de gewekte de weggelopen babypinguïn terug naar zijn kwetterende moeder dient te brengen om het geluid te stoppen. En daardoor gedwongen wordt het bed te verlaten. En het werkte… bijna helemaal!
</p>

<p>
<strong>Olievlek</strong><br>
Door zelf het maakproces te doorlopen, hebben de deelnemers tijdens het Teacher Maker Camp ervaren wat je van ‘maken’ leert. Dat maakt het makkelijker om deze kennis over te brengen aan collega’s, aan de leerlingen in de klas of aan de jongeren die de bibliotheek bezoeken. Dat is belangrijk, omdat de creativiteit die loskomt door iets te maken, oplossingen biedt voor hedendaagse vraagstukken en problemen. Daarom is niet alleen op school, maar ook binnen bibliotheken aandacht voor ‘maken’ essentieel. De bibliotheek heeft immers een spilfunctie in de gemeenschap; veel contact met het onderwijs, de jeugd en hun ouders. Die netwerkvorming sluit natuurlijk mooi aan bij de rol van de Community Librarian. Daarnaast is de rol van de bibliotheek veranderd van informatieverstrekker naar kennismakelaar. Dat betekent dat bezoekers er kennis op kunnen doen van nieuwe technieken, deze ontdekken en er vertrouwd mee raken. De bibliotheek kan bovendien het onderwijs inspireren als het gaat om ‘maken’ en door verbindingen te leggen een olievlek creëren, zodat het maakvirus zich steeds verder verspreid!
</p>

<p>
<strong>Doe mee!</strong><br>
Natuurlijk helpen we vanuit Cubiss graag een handje mee. In 2018 gaan we in Noord-Brabant verder met een eigen Teacher Maker Camp. Ook gaan we structureel momenten zoeken om met elkaar te ontdekken en te maken. Heb je ideeën en wil je aansluiten? Laat het weten via makersbuzz@cubiss.nl en neem een kijkje op de website van (link:http://www.cubiss.nl/makersbuzz text:Cubiss).
Meer weten over Maakonderwijs?  Op (link:http://www.makered.nl text:Makered) en op de website die je nu bekijkt kun je nog veel meer inspiratie opdoen!
</p>

----

Geocoordinates: 

----

Layout: one-col

----

Elementheight: full-height

----

Maakweekstamp: 0

----

Voucherform: 0

----

Border: 