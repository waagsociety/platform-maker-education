Heroimage: 37161964663_296d3b3a29_b.jpg

----

Icon: 

----

Title: Terugblik Teacher Maker Camp 2017

----

Videolink: 

----

Subtitle: 

----

Intro: In de herfstvakantie, op 20 en 21 oktober organiseerden we samen met Cubiss een Teacher Maker Camp .

----

Text: 

<p>
In de herfstvakantie, op 20 en 21 oktober organiseerden we samen met (link: https://www.cubiss.nl/ text:Cubiss) een Teacher Maker Camp
</p>   
   
<p>
<strong>Teacher Maker Camp<strong> is een inspirerende, technische, creatieve, leuke en uitdagende training, voor leraren en bibliotheek medewerkers. Zelf leren door te maken staat centraal. Gedurende Teacher Maker Camp gaat voor even de ‘lerarenpet’ af en de ‘leerlingpet’ op en maken deelnemers kennis met de maker movement en maakonderwijs, nieuwe digitale technieken, zoals 2D- en 3D-ontwerpen, vinyl- en laser snijden, robotica en 3D-printen. 
</p>   
  
<p>
Met onze Teacher Maker Camps en soortgelijke formats, zoals de (link: http://waag.org/nl/blog/tijd-voor-de-overdracht text:HMC Zomeracademies), het  (link:http://waag.org/nl/project/librarian-maker-camp text:Librarian Maker Camp) en (link:http://waag.org/nl/event/museumcamp-amsterdam text:Museum Maker Camp) hebben we in totaal 13 edities al bijna 400 mensen geënthousiasmeerd voor en op weg geholpen in het nieuwe maken en maakonderwijs.
</p>               

<p><img src="https://makereducation.nl/content/1-nieuws/51-terugblik-teacher-maker-camp-2017/37161956423_603226da37_b.jpg" alt="Teacher Maker Camp 2017"> </p>
                                                                      
<p>
Dit keer hadden we een hele diverse groep van <strong>23 deelnemers</strong> uit het hele land, vanuit PO, VO (van VMBO tot gymnasium), HBO en bibliotheken. Om al die mensen met verschillende niveaus, behoeften en wensen zo goed mogelijk te kunnen bedienen, hebben we dit jaar geëxperimenteerd met twee parallelle programma’s, waarin de deelnemers zelf hun eigen weg en daarmee leerpad konden uitstippelen. 
</p>        
          
<p>
We organiseerden workshops in carrousel vorm, zodat de iedereen alles een keer kon doen en proberen. De workshops waren gericht op inspiratie en kennismaken met de machines en materialen: laser snijden, 3D-printen; vinyl snijden, FabSchoolino solderen en natuurlijk werken met 2d en 3d ontwerp software. En in elke workshop hadden we een maakopdracht voor beginners en een voor gevorderden.
</p>       

<p>
Daarnaast boden we een meer open programma aan, voor de mensen die of al wat meer ervaring hadden, of niet vies waren van een flinke uitdaging. In groepjes konden ze gaan maken wat ze graag wilden maken, organiseerden hun eigen leerproces, werden gestimuleerd eerst zelf online op zoek naar oplossingen en werden over het algemeen wat meer in het diepe gegooid. Uiteraard was er zo nodig begeleiding aanwezig ze verder te helpen.
</p>

<p>
Dit experiment met parallelle programma’s vergde wat extra planning en organisatie van onze kant, maar werkte erg goed en werd door deelnemers als heel prettig ervaren. Enerzijds omdat zij houvast hadden aan de workshops, maar daarnaast ook echt konden doen en kiezen wat ze leuk leek en interessant vonden. En anderzijds hadden ze de mogelijkheid met iets door te klooien en zich langer te verdiepen wanneer ze gegrepen werden en daar langer aan verder wilden werken en mee wilden experimenteren.
</p>

<p>
Ook deze keer hadden we weer inspirerende sprekers uitgenodigd. (link:https://www.linkedin.com/in/remke-klapwijk-5907735/?locale=nl_NL text:Remke Klapwijk), onderzoeker in design, technologie, creativiteit en educatie en verbonden aan Wetenschapsknooppunt en de TU Delft, gaf in een mooi verhaal tips, handvatten en goede voorbeelden van ontwerpend leren en creativiteitsontwikkeling in het primair onderwijs. 
En onze collega-kwartiermaker en pionier in maakonderwijs (en bovenal leraar Natuurkunde)  (link:http://makered.nl/ text:Arjan van der Meij), nam ons in een inspirerend en gepassioneerd verhaal mee in de kansen en mogelijkheden van maakonderwijs en manieren van vakoverstijgende implementatie in het voorgezet onderwijs. Hij demonstreerde ons zijn fantastische eigengemaakte ‘useless machine’, de The Wilhelmus on the (link:http://makered.nl/een-robot-of-niet/ text:Tone Generator Musical Machine Robot). Maar misschien blijkt deze uiteindelijk, in het kader van de nieuwe kabinetsplannen om het leren van het Wilhelmus te verplichten in het onderwijs, helemaal niet zo ‘useless’ als het in eerste instantie gedacht… ☺.  
</p>                                                                                 

<p>
Nog een nieuw onderdeel dit keer was de Open Mic Night. Na afloop van de sprekers op vrijdagavond gaven we alle deelnemers de mogelijkheid om 5 minuten het podium te pakken. Het idee daarachter was dat we met een groep leuke en interessante mensen bij elkaar waren en graag van elkaar wilden leren en elkaar beter wilden leren kennen. Wij vroegen hen elkaar hun persoonlijke liefhebberij, maaksel, onderwijs- of maakproject te laten zien. En dat leverde een hele mooie avond op.
</p>

<p>
Zo maakten wij via Piem Wirtz en Fem van Brenk kennis met de Hebocon robot wedstrijd van het (link:http://www.digitalartlab.nl/projecten/hebocon text:Digital Art Lab); zagen wij een mooi stop-motion filmpje van een vakantieproject van Theo van den Broek in Bibliotheek Dommeldal waarin kinderen een levensgroot dolhof van karton maakten; inspireerde Jeether Antonissen van het (link:https://www.sintlucas.nl/ text:SintLucas) ons met een modeshow project waarin leerlingen van het vmbo en mbo op fantastische wijze samenwerken; liet Bart Bakker ons zijn (link:http://www.minifablab.nl/ text:Mini Fablab) en zijn FabLab2Go, een soort van FabFiets zien; leerden we via Rik Kuiper over goede voorbeelden van W&T onderwijs op basisschool De Neptunus (link:http://www.natuurentechniek.nl/ text:basisschool De Neptunus) en van Cindy Raaijmakers van (link:https://youtu.be/WHhtiMgLQpQ text:QliQ primair onderwijs) in Helmond; en maakten wij tenslotte via Dennis Ruiten ook nog kennis met de zelfgemaakte (link:https://www.facebook.com/Escaperoom-basisschool-De-Zwerm-219072665268713/ text:W&T Escaperoom) van basisschool de Zwerm uit Sint Maarten. Interessant detail: met laatst drie genoemden hadden wij de winnaars van (link:https://www.techniektalent.nu/primair-onderwijs/techniektrofee/waarom-meedoen/ text:Techniektalent) 2014, 2015 en 2016  in huis!
</p>

<p>
We hebben enorm genoten van de positieve energie en het enthousiasme van alle deelnemers. En zijn er trots op dat ze ons het vertrouwen hebben gegeven om met ons op avontuur te gaan en bovenal dat ze buiten hun comfort zone uitdagingen aangegaan zijn. Zelfs als het even tegenzat met een hele hoop lol en plezier.
</p>
             
<p>
En, hoewel het vooral om het proces en de ervaring gaat, liegen de resultaten er ook niet om; er zijn ook dit keer weer tal van <strong>‘Meesterlijke Mislukkingen en Fabuleuze Fabricaten’</strong> ontstaan. Een paar voorbeelden: waanzinnige tasjes en t-shirts met erg mooi ontworpen vinyl stickers; met de laser gegraveerde boekomslagen; een interactieve, levende anatomische les in het Theatrum Anatomicum geïnspireerd op De anatomische les van dokter Tulp van Rembrandt met de (link:https://www.makeymakey.com/ text:Makey Makey); een interactieve DJ performance met verschillende beats in het kader van ADE; een Amsterdams draaiorgel gemaakt van een fiets, een reproductie van onze eigen (link:https://www.botanischetuinen.nl/tuinalslab/do-it-yourself/rolstoelplant/ text:Rolstoelplant) die wij ontwikkelden voor de Botanische Tuinen in het project (link:http://waag.org/nl/blog/tuin-als-lab-installatie-op-reis-door-nederland text:Tuin als Lab); en als klap op de vuurpijl een  wekker van een moeder en baby pinguïn, waarbij de gewekte de weggelopen baby pinguïn terug naar zijn kwetterende moeder dient te brengen en daardoor gedwongen wordt het bed te verlaten. En het werkte… bijna helemaal!
</p>                                               

<p>
<i>
De foto’s van het Teacher Maker Camp 2017 staan op </i>(link:https://www.flickr.com/photos/waagsociety/albums/72157687698551270 text:Flickr).  <i> En een aantal maaksels zijn te vinden op Twitter #watmaakjij.
Wil je meer weten over het Teacher Maker Camp of er zelf een organiseren: Bekijk dan hier een  </i>(link:http://waag.org/nl/nieuws/leren-door-te-maken-tien-recepten text:publicatie)  <i>of neem contact op met Karien Vermeulen: karien@waag.org. </i>
</i>
</p>

----

Geocoordinates: 

----

Layout: one-col

----

Elementheight: full-height

----

Maakweekstamp: 0

----

Voucherform: 0

----

Border: 