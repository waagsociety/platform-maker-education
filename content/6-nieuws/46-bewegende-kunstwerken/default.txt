Heroimage: img_20170324_112120716.jpg

----

Icon: 

----

Title: Bewegende kunstwerken

----

Videolink: 

----

Subtitle: Bewegende kunstwerken geïnspireerd door Tinguely

----

Intro: Montessorischool De Regenboog bezocht de tentoonstelling over Tinguely in het Stedelijk Museum en maakte bewegende kunstwerken.

----

Text: 

Montessorischool De Regenboog bezocht de tentoonstelling over Tinguely in het Stedelijk Museum en maakte bewegende kunstwerken.

In deze blog van leerkracht Suzanne van Lier, lees je het verslag over de tentoonstelling en de presentatie.

Gisterenochtend was het dan zo ver: De feestelijke vernissage van onze tentoonstelling!
Er moest natuurlijk nog wel het een en ander gebeuren. De losse onderdelen van het kunstwerk waren nog niet helemaal af en daarna moesten de onderdelen nog worden samengevoegd tot een groot geheel. Daarnaast moesten er nog afspraken worden gemaakt over de plaats van het kunstwerk, de toelichting op de verschillenden onderdelen en het geheel, de ontvangst van de ouders en nog veel meer. Geen tijd te verliezen dus. 

Tijdens het werken bleek dat sommige onderdelen wat eerder afgerond waren dan anderen. De kinderen zijn inmiddels zo goed op elkaar ingespeeld dat zij al snel gingen kijken of zij anderen nog van dienst konden zijn als zij zelf al klaar waren. Sommige kinderen deden dat helemaal uit zichzelf, anderen hadden wat tips en aanwijzingen van elkaar nodig. In de wat vroeg geplande pauze hebben we de verschillende punten met elkaar besproken en een plan van aanpak gemaakt voor na de pauze. Er moest koffie en thee worden gezet, een ontvangstcomité worden gevormd, de laatste hand worden gelegd aan het  samenvoegen van de onderdelen en het versieren en verfraaien van het kunstwerk. 

(image: img_20170324_090654341.jpg)

Na het buitenspelen wist iedereen precies wat er nog moest gebeuren en ging meteen aan de slag. Het samenvoegen van de onderdelen vroeg nogal wat overleg en denkwerk. Paste elk onderdeel wel op de plek die van te voren was bedacht? Bleef er genoeg ruimte over voor de bewegende onderdelen? Raakten de bewegende onderdelen niet een ander deel van het kunstwerk? Was de constructie stabiel genoeg? Uiteindelijk werden er oplossingen gevonden en was het kunstwerk klaar, stonden de koffie, de thee en niet te vergeten de marshmallow’s klaar, was het ontvangstcomité gereed en…….. hadden we nog tijd over! Dat kwam goed uit, konden we nog net een lastig raadsel oplossen: Wat had de nieuwe aftershave van een man te maken met zijn vroegtijdige dood? Weet u het al?

De ouders kwamen binnen, de cameraman was aanwezig en onze zieke Lucy was het gelukt om zich uit bed te hijsen om te opening bij te wonen. De presentatie kon beginnen. Het hele kunstwerk werd in delen uitgelegd en gedemonstreerd door de kinderen. Zij hebben heel goed verteld over de totstandkoming van het werk en de werking ervan. Tot slot hebben zij alle verschillende onderdelen tegelijkertijd in beweging gebracht. Het was een heel bijzondere Vernissage.

(image: img_20170324_112245017_hdr.jpg)

Op aanraden van een ouder gaan we contact opnemen met het Stedelijk Museum om een afspraak te maken over  de opname van het werk in hun collectie. Wij houden u op de hoogte!

----

Layout: one-col

----

Elementheight: full-height

----

Voucherform: 0

----

Border: 

----

Imagefit: 0

----

Menu: 0

----

Author: Suzanne van Lier